# My-Dream
Ben bir Türk erkeğiyim ve Türkiye de Müslüman bir çocuk olarak doğdum. Annem ve Babam Köyde doğup, büyümüşler ve Teyze çocukları olarak birbirlerini severek evlenmişler. Büyükbabam köyün varlıklı ailelerinden birinin en küçük oğlan çocuğu olarak doğmuş ve yine köyün varlıklı ailelerinin bir kızı olarak. aile büyüklerinin uygun görmeleri ve bu izdivacı onaylamaları üzerine Babaannnem ile evlendirilmişler, bu evlilikten de bir erkek bir kız çocukları dünyaya getirmişler. Erkek olan yani babama Erdoğan kız olan halama ise Kezban adını vermişlerdi. Büyükbabamın Kazım Büyükannemin ise Şefika adını verdikleri her iki akraba ve varlıklı ailelerin en küçük oğlan ve en küçük kız çocukları küçük yaşlarda evlendirilerek, Soyadı Kılınç olan kızın gelin olarak gittiği Sarıhan ailesinin damadt olarak çıkardığı bu iki küçük insan, daha doğru dürüst oyun bile oynayamadan dünya evine girmişler, damat evinin çift katlı ahşap cumbalı kiremit çatılı taş yapılı konağın  bir odasına yerleşmişlerdi. Babam köyde büyümüş annem ile aynı ilk okula gitmiş ve teyzesinin güzel kızına bu yaşlarda ilk okulda iken vurulşmuştu. Her ikisi de teyze çocukları olan bu gençler, birbirlerine olan ilgilerini ve sevgilerini yıllar geçtikçe büyürken, filiz olarak büyüyen bu sevda da onlarla beraber büyümüş ve artık ergenlik çağına gelmiş birer genç fidan olmuşlardı. Bu genç insanlar hayata birlikte başlamayı ve bir ömür beraber olmayı dilemişlerdi ve bu dilekleri onlarında tam olarak istediklleri gibi kızın 18 oğlanın da 17 yaşında olmasına rağmen gerçekleşmişti. Her iki ailenin de köyün asil ve zengin aileleri olmasının da katkısıyla büyük bir düğün yapılmış, kıl çadırlarda konuklar ağırlanmışlar verilen ziyafet sırasında yenilen yemeklerin lezzeti ile içilen meylerin keyfiyetiyle bazı gençler aldıkları bu tadın aşırıya kaçması sonucunda sarhoş olmuşlar ve kendilerini kaybederek, yörüklerin içinde yaşadıkları keçi kılından yapılan çift katmalı örtü ile kurulan ve içine yağmur sızdırmayan, ata yadigarı kıl çadırları devirmişlerdi. Bu güzel birliktelikten sonra babam ve annem köyümüzün bağlı olduğu Fethiye Kazasına yerleşmişler ve tek katlı, biriket yığma, ahşap kapı, pencere ve tavan kaplama yeni evlerine girmişlerdi. Bu yeni mekan ve genç çiftlerin mutlulukları büyük babam ve halamın da katılmasıyla dha da artarken, annemin bana hamile olduğu 1957 yılının Mayıs ayında bir gecenin sabahında ansızın gelen büyük bir depremle darmadağın olmuştu. Ancak yine de yüzleri gülüyordu ve umutları tükenmmemişşti. Çünkü 7.1 şiddetindeki büyük zelzele yani deprem de aileden hiç can kaybı yoktu. Cana gelmesin mala gelsin, Allah sağlık sıhhat versin, her işin başı sağlık diyerek yeniden hayata tutundular. Birkaç ay sonra yaşadıkları buruk mutlulluk, zoraki hüzün yerini ailenin yeni üyesi olan, ailenin ilk erkek evladı ve torunu olarak be dünyaya gelmiştim ve onların küçük dünyasına büyük bir mutluluk getirmiştim. Artık herkes yarınlardan daha umutlu, bu günden daha mutlu, gelecekte daha huzurlu ve mutlu günlerin hayalini yaşıyor, bu güzel hayaller onların rüyalarına da giriyor ve ailenin tekrar eski günlerinden dafa fazla mesut ve bahtiyar bir hayat beklentisi onlara vadediyor, bu hayal ve rüyalar kendilerini beklerken, yaşantılarında ve çalışmalarında ailenin rehberi, yoldaşı ve hedefi olarak hayatın asıl amacı olan varolmak ve yaşamak dürtüsünü de en üst seviyede tutuyor, annemin ve babamın sevgi dünyasının meyvesi olarak doğan ailenin ilk çocuk bireyi, ilk torunu olan bu küçük bebek, herkesin sevgilisi ve moral kaynagı, sade ve tek düze yoğun köy yaşamının tam ortasına gönderiliyor ve ailemin huzurunu ve mutluluğunu yeniden kazandırılıyor, onlara yeni bir hayata yine yeniden yaşama başlamalarının ışığını ve rüyasını gösteriyordu.             
